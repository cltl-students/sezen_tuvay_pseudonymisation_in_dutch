> Retouradres Postbus 20011 2500 EA Den Haag Vereniging van Nederlandse Projectontwikkeling Maatschappijen ( NEPROM ) T.a.v. Voorzitter NEPROM , Desirée Uitzetter Postbus 620 2270 AP Voorburg Datum 18 januari 2023 Betreft Reactie op rapport ‘terugdringen onnodige vertraging woningbouw door bezwaar- en beroepsprocedures’ Volkshuisvesting en Bouwen Woningbouw Turfmarkt 147 Den Haag Postbus 20011 2500 EA Den Haag www.rijksoverheid.nl www.linkedin.com/company/ ministerie-van-bzk Kenmerk 2022-0000717050 Uw kenmerk 20220901/JF/NZ/sab Bijlage(n ) 2 Pagina 1 van 3 Geachte mevrouw Uitzetter , Op 1 september 2022 heeft u het rapport ‘ Terugdringen onnodige vertraging woningbouw door bewaar- en beroepsprocedures ’ aan mij en de minister voor Rechtsbescherming toegezonden . Mede namens de minister voor Rechtsbescherming ontvangt u hierbij mijn reactie op dit rapport . In dit rapport agendeert u het onderwerp ‘versnellen van juridische procedures’ bij de ontwikkeling en bouw van nieuwe woningen en met name daar waar vertraging optreedt door ( onnodige ) bezwaar- en beroepsprocedures . U doet een aantal concrete voorstellen voor de aanpassing van wet- en regelgeving rondom de ontwikkeling en bouw van nieuwe woningen en het verbeteren van de positie van woningzoekenden . Om te beginnen ben ik samen met u zeer doordrongen van de urgentie om het woningtekort aan te pakken . Ik zet in op de realisatie van 900.000 woningen tot en met 2030 . Om deze opgave te realiseren is het cruciaal dat ook wordt gewerkt aan het sneller , slimmer en efficiënter inrichten van de processen en procedures bij woningbouwontwikkeling . Het versnellen van processen en procedures kan het Rijk niet alleen . Overheden , woningcorporaties en marktpartijen hebben gezamenlijk de sleutel in handen om de woningbouw ook echt te versnellen . Samen met alle partners in de woningbouw doen we alles wat in ons vermogen ligt om de woningbouw te versnellen . Op dit moment duurt de ontwikkeling van een woningbouwproject gemiddeld tien jaar . Dat is erg lang en hierin lijkt ( onbewust ) onvoldoende prioriteit te worden gegeven aan snelheid om de grote maatschappelijke opgave te realiseren . In het krachtenspel rondom toekomstige woningbouwlocaties is veel oog voor gevestigde belangen en hebben toekomstige bewoners weinig invloed . Daarom heb ik het ‘ Plan van aanpak versnellen processen en procedures woningbouw’ opgesteld om te zorgen voor meer snelheid in projecten en het beter borgen van het belang van woningzoekenden . Pagina 2 van 3 Volkshuisvesting en Bouwen Woningbouw Kenmerk 2022-0000717050 Ter voorbereiding op het plan van aanpak zijn diverse onderzoeken uitgevoerd naar vertragingsfactoren en versnellingsmogelijkheden bij woningbouwontwikkeling . De Rijksuniversiteit Groningen ( RUG ) is door het ministerie van BZK samen met het ministerie van EZK gevraagd onderzoek te doen naar versnellingsmogelijkheden in de fase van bezwaar en beroep . De voorstellen uit uw rapport hebben wij ook voorgelegd aan de RUG en zijn meegenomen in hun onderzoek . De rapporten van de RUG zijn bijgevoegd . In het plan van aanpak versnellen processen en procedures woningbouw zijn acties uitgewerkt om versnelling mogelijk te maken . Hierbij richt ik me op vier thema’s , die ik samen met stakeholders , waaronder u , wil gaan oppakken : 1. efficiëntere werkwijze en versterking capaciteit  2. meer regie , samenwerking en YIMBY  3. stimuleren innovatie en industrieel bouwen  4. aanpassing wet- en regelgeving . Zoals in het plan van aanpak beschreven , zet ik ook in op het versnellen van processen en procedures door het aanpassen van wet- en regelgeving . Een aantal van de door u genoemde versnellingsvoorstellen worden meegenomen in het • wetsvoorstel versterken regie volkshuisvesting . Het betreft : Beroep in één instantie voor aangewezen categorieën projecten  • Beslistermijn van zes maanden voor het beslissen op beroep voor aangewezen categorieën projecten  • Een omschrijving van het begrip participatie in de Omgevingswet Op middellange termijn zal ik complexere aanpassingen doorvoeren in wet- en regelgeving via een nieuw wetstraject . Dit betreffen aanpassingen die betrekking hebben op meer beleidsvelden en die nog nader moeten worden onderzocht en uitgewerkt . De overige voorstellen die door u zijn gedaan in uw rapport zal ik hierbij betrekken . Graag betrek ik u in het nader onderzoek naar de haalbaarheid en wenselijkheid van de voorstellen die we in dit kader zullen bekijken . Tot slot Ik wil u bedanken voor uw analyses en de voorstellen die u ons meegeeft in het rapport ‘terugdringen onnodige vertraging woningbouw door bezwaar- en beroepsprocedures’ . Graag nodig ik u ook uit om in de uitvoering van het plan van aanpak met ons mee te blijven denken over de verdere uitwerking van de hierin genoemde versnellingsopties . De inzet van alle partijen in de sector is hard nodig om de grote woningbouwopgave met elkaar te realiseren . De minister voor Volkshuisvesting en Ruimtelijke Ordening , Hugo de Jonge Pagina 3 van 3 Volkshuisvesting en Bouwen Woningbouw Kenmerk 2022-0000717050 Bijlagen Volgnummer Naam Informatie 1 Plan van aanpak versnellen processen en procedures woningbouw 2 Rapporten RUG - Versnelling van rechtsbescherming in het omgevingsrecht : de procedures in bezwaar en beroep