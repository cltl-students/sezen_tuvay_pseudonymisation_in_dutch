> Retouradres Postbus 20701 2500 ES Den Haag Veteranenombudsman Dhr. mr. R.F.M. van Zutphen Postbus 93122 2509 AC Den Haag I.a.a . Zie verzendlijst Datum : 24 maart 2023 Onderwerp ‘ Noodopvang veteranen’ Pagina 1 van 3 Bestuursstaf Plein 4 MPC 58 B Postbus 20701 2500 ES Den Haag www.defensie.nl Onze referentie BS2022027879 Bijlage : Bij beantwoording datum , onze referentie en onderwerp vermelden Geachte heer Van Zutphen , In mijn brief ( referentie 2022012951 ) van 23 mei 2022 heb ik een inhoudelijke reactie gegeven op het rapport ‘ Noodopvang veteranen ’ dat u op 1 maart 2022 heeft aangeboden . Ik ben hierbij ook ingegaan op de door u geformuleerde aanbevelingen die gericht waren op het verbeteren van de opvang van veteranen en het verbeteren van de informatievoorziening hieromtrent . In mijn reactie op aanbeveling vier heb ik u toegezegd in overleg te treden met de uitvoerders van de regeling Bed , Bad , Brood , Budget ( BBBB ) en de regeling Time Out , om te onderzoeken op welke manier een verruiming van de duur van de opvang het beste kan worden gerealiseerd . In deze brief informeer ik u over de uitkomsten van dit overleg . Een afschrift van deze brief stuur ik aan de Tweede Kamer . Voor veteranen die hun woning – door wat voor reden dan ook – moeten verlaten , bestaan er twee hulpregelingen . Dat zijn de BBBB- en de Time Out- regeling . De BBBB-regeling heeft tot doel de behoevende veteraan te ondersteunen bij het overbruggen van de dagen totdat hij of zij terecht kan bij familie , kennissen of gemeentelijke opvangvoorzieningen . De Time Out- voorziening biedt veteranen de mogelijkheid om buiten de thuissituatie tot rust te komen , waarbij de terugkeer naar de thuissituatie het doel is . Naar aanleiding van bovengenoemd overleg over beide regelingen , zal vanaf nu meer maatwerk worden toegepast , waarbij ook de verblijfsduur met enkele dagen verlengd kan worden . Daarmee wordt concreet invulling gegeven aan uw aanbeveling vier . In ditzelfde overleg werd door de uitvoerders van de regelingen aangegeven dat de informatievoorziening over noodopvangmogelijkheden op de website van het Nederlands Veteraneninstituut ( NLVi ) is verbeterd . Ook dat stemt mij positief . Pagina 2 van 3 Hoofddirectie Personeel Datum : 24 maart 2023 Onze referentie BS2022027879 Tot slot hebben het Leger des Heils en het NLVi een voorstel voor de opzet van een landelijke opvang voor zorgbehoevende veteranen gedaan die reeds dakloos zijn . Dit voorstel is op 1 december jongstleden aan mij gepresenteerd en ik heb aangeven dit voorstel te willen steunen . Hierbij heb ik ook benadrukt dat voor het realiseren van deze opvangvoorziening een gezamenlijke betrokkenheid van het Leger des Heils , NLVi , Defensie en andere partijen die in het voorstel worden genoemd belangrijk is . Het NLVi en het Leger des Heils zullen het voorstel verder uitwerken . Zodra het gereed is , zal ik u hierover informeren . DE MINISTER VAN DEFENSIE drs . K.H. Ollongren Pagina 3 van 3 Hoofddirectie Personeel Datum : 24 maart 2023 Onze referentie BS2022027879 VERZENDLIJST Inspecteur-Generaal der Krijgsmacht tevens Inspecteur der Veteranen Luitenant-generaal der mariniers F.G. van Sprang De Zwaluwenberg 225 1213 TR Hilversum Directeur-bestuurder Nederlands Veteranen instituut Brigade-generaal P.G.F. Hoefsloot Willem van Lanschotlaan 1 3941 XV Doorn